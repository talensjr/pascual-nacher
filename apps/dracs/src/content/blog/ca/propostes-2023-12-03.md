---
title: Propostes
publishDate: 2023-11-24T13:54:24.560Z
lang: ca
---
Hola famílies‼️

Aquesta setmana en l'entrada relaxada hem gaudit amb les propostes següents:

📍Sensorial🙌🏻:
Colem sal i llenties.🧂🟤

Havíem de separar les llenties que es trobaven barrejades amb la sal i les havíem de posar en bols diferents. 
Ens ha permès desenvolupar la psicomotricitat fina i la destresa manual a l'agafar en la cullera la mescla i sacsejar el colador. 
A més a més, també hem treballat la coordinació òculo-manual i la concentració procurant posar aquests ingredients en els recipients sense que caigueren a fora.

📍Lògic-matemàtic 1️⃣2️⃣3️⃣:
Número- número...

Hem reforçat la numeració del 0 al 9 creant cadascuna de les grafies amb diferents peces soltes ( pedres, botons, pompons...) i representant-les amb clarió en la pissarreta. ✍🏼0️⃣-9

📍Lecto-escriptura〽️:
Composem paraules amb segells 🔠 

Hem identificat en els daus, les lletres necessàries per composar paraules monosíl•labes donades en unes plantilles. Després les hem estampat damunt de plastilina diferenciant les vocals (blau) i les consonants (roig), quedant unes lletres amb textura ben guais! 

📍Psicomotricitat fina🤏:
Modelem plastilina 👐🏼
Hem treballat la destresa manual i desenvolupat la psicomotricitat fina, 
modelant diferents animalets amb plastilina.
Hem seguit els pasos donats en unes plantilles per tal de crear unes figures originals! 

📍Vida pràctica♻️: 
Som la patrulla del reciclatge! 

Teníem dos safates. En una teníem brutícia sobre una viruta de cartró que simulava la Terra i en l'altra pedretes que simulaven el fons marí. Hem classificat  diferents deixalles, posant molta atenció en els seus contenidors corresponents (paper/cartró, vidre, envasos i orgànic). 
Hem recordat així la importància de cuidar del nostre entorn i de mantindre net el nostre planeta 🌍

Ens encanta el moment de les propostes!!🙌😊

(Fotos en Telegram)